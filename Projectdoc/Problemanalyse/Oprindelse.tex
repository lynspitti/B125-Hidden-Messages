\subsection{Internettets oprindelse}
I dag anvendes internettet i næsten alle hjem og er udbredt i alle lande. Derfor vil der i dette afsnit blive undersøgt hvad internettets oprindelige formål egentligt var, og om denne idé måske vil kunne anvendes med hensigt til projektets formål. 
\\\\
\noindent 
Internettet, som er det fysiske netværk, liggende imellem enheder, ansvarligt for leverance af data, havde sin spæde start i 1962 da J.C.R. Licklider beskrev hans "Galactic Network" koncept. Hvad han beskrev var essentielt det der i dag kendes som internettet. Han forestillede sig nemlig et netværk hvorpå enhver forbunden computer kunne tilgå data og programmer på ethvert givet site. Allerede i 1967 blev planen for ARPANET publiceret, og kun to år senere blev de første to nodes koblet på ARPANET (nodes her værende forstået som netværksudstyr og ikke endpoints).\\ 
I den efterfølgende måned blev den første host to host besked sendt. Dette var første gang data blev flyttet fra en computer til en anden, uden udveksling af et fysisk medium. Den første offentlige demonstration af ARPANET foregik i 1972, hvilket også var samme år hvor den første elektroniske mail applikation blev lavet. 
Disse to ting viste hermed muligheden for en helt ny anvendelse af computere.\cite{brief_history_of_the_internet}
\\\noindent
Udviklingen stoppede ikke her, da en sammenkobling af flere ARPANET lignende netværk blev forslået kun to år senere. Denne sammenkobling af netværk gav anledning til udtrykket "internetværk". Dette forslag endte ud i skabelsen af TCP/IP standarden som muligjorde den videre udvidelse af hvad der blev til internettet.\cite{The_development_of_the_internet}

\subsubsection{Hvorfor blev internettet lavet?}
Behovet for et computer baseret kommunikationsnetværk opstod omkring højden af den kolde krig. På denne tid blev der overvejet mange mulige implikationer af, hvad der syntes som en uundgåelig, atomkrig. Én af disse overvejelser gik på hvordan man kunne kommunikere over lange afstande, i tilfælde af at telefonnettet blev ødelagt. Hvad der var brug for, var et system som kunne fungere selvom enkeltstående komponenter blev beskadiget. Det var i denne forbindelse at "Galactic Network" konceptet opstod.\cite{The_Invention_of_the_Internet}
\\\noindent
Projektet startede derved under det amerikanske forsvars ministerium, og var derfor af militær karakter i starten. Dette begyndte at ændres da ARPANET blev forbundet til stadig flere steder, mange af disse værende universiteter. Denne løbende udvidelse af ARPANET gav anledning til, at projektet nu blev videre udviklet af såvel staten, som private. Selvom det startede med et behov for pålidelig kommunikation i en krise, endte ARPANET derfor med at være værdifuldt blot i effektiviteten af kommunikationen som det tilbød, og den data som den indeholdt.
